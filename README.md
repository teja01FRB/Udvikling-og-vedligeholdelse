# Igangværende udviklingsprojekter

Der er pt. gang i følgende projekter:

[1] Vidi: Moduler skal kunne undlade at trigge deaktiveringsevents   
[2] Vidi: Embed kort med liste over vector features   
[3] Vidi: Panorer så infobox kan ses i kortet   
[4] GC2: Bør understøtte SSO   
[7] Vidi: Organisering af undergrupper    
[8] Vidi: Lagsøgning   

# Procedure for udvikling og vedligeholdelse
Her er det meningen, at der opsamles ønsker til videreudvikling af GC2/Vidi, udvikling af nye moduler, tilpasning af eksisterende moduler eller ny funktionalitet, så der skabes en mulighed for at se hvilke ønsker andre har.

Der lægges op til at udviklingsprojekter skal gennem en fastlagt procedure. Proceduren skal sikre, at der skabes gennemsigtighed og alle konsekvenser af projektet belyses. Især projekter der medfører ændringer af brugeroplevelsen eller administrationen af GC2/Vidi, skal gennemarbejdes i den fastlagte procedure. 

Mindre udviklingsprojekter der ikke medfører ændringer af brugeroplevelsen eller administrationen, kan godt gennemføres uden proceduren, så det stadig er muligt, at få lavet moduler og funktionalitetsudvidelser, som financieres af et konkret projekt eller kunde. Hvis der her ligger ønsker til udvikling, som ligner noget en kunde vil sponsorere, vil det blive tilstræbt, at de ønsker der ligger i forvejen indarbejdes eller kan indarbejdes senere, så der ikke blokeres for ønsker til funktionalitet der allerede er fremsat.

Proceduren kan også anvendes, hvis et medlem søger fællesfinancering til et udviklingsprojekt. Her må man forvente, at andre interesserede medlemmer vil stille krav om gennemsigtighed og belysning af konsekvenser. Der vil under hvert udviklingsønske være mulighed for at angive, om man er interesseret i at det udvikles, og om man er interesseret i at medfinanciere udviklingen. Interessen tilkendegives ved at skrive kundenavn og angive + for interesse og ++ for deltagelse i financieringen.

Det skal bemærkes, at det ikke er udviklingsprojektets størrelse, som er afgørende for, hvorvidt det vil være underlagt proceduren. Det afgørende er, hvilke konsekvenser projektet medfører for brugeroplevelsen eller funktionaliteten.

## Proceduren
1. Der oprettes en ny projektbeskrivelse under dette repository. Brug [skabelonen](https://github.com/gc2vidi/Udvikling-og-vedligeholdelse/blob/master/skabelon.md), eller skriv teksten i en mail og send den til bestyrelsen, som så vil oprette siden.
2. Udviklerne vil herefter udfylde de mere tekniske dele af projektbeskrivelsen. Fx omkring sikkerhedsasspekterne og konsekvenserne for andre dele af systemet.
3. Projektbeskrivelsen kommunikeres til brugergruppen med mulighed for at give sin mening til kende og input til projektet. Er fællesfinanicering en del af projekt kan interesse tilkendegives her.
4. Udviklerne giver et estimat på omfanget af projektet.
5. Bestyrelsen godkender udviklingsprojektet og planlægger release (i hvilke version regnes det med, at udviklingen bliver frigivet)
4. Udvikler udpeges og udvikling igangsættes.


 
